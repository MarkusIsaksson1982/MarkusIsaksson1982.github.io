<!DOCTYPE html>
<html lang="en">
<head>
    <meta charset="UTF-8">
    <title>Religionskunskap (Gy11)</title>
    <meta name="viewport" content="width=device-width, initial-scale=1.0">
</head>
<body>
<pre style="white-space: pre-wrap; font-family: sans-serif;">
Religionskunskap - REL - Gymnasieskola, Kommunal vuxenutbildning på 
gymnasial nivå 


Religionskunskap 

Ämnet religionskunskap har sin vetenskapliga förankring främst i religionsvetenskapen men är till sin 
karaktär tvärvetenskapligt. Det behandlar hur religioner och livsåskådningar kommer till uttryck i ord 
och handling samt hur människor formulerar och förhåller sig till etiska och existentiella frågor. I 
ämnet behandlas trons och etikens betydelse för individers upplevelse av mening och tillhörighet. 

Ämnets syfte 

Undervisningen i ämnet religionskunskap ska syfta till att eleverna breddar, fördjupar och utvecklar 
kunskaper om religioner, livsåskådningar och etiska förhållningssätt och olika tolkningar när det 
gäller dessa. Kunskaper om samt förståelse för kristendomen och dess traditioner har särskild 
betydelse då denna tradition förvaltat den värdegrund som ligger till grund för det svenska samhället. 
Undervisningen ska ta sin utgångspunkt i en samhällssyn som präglas av öppenhet i fråga om 
livsstilar, livshållningar och människors olikheter samt ge eleverna möjlighet att utveckla en 
beredskap att förstå och leva i ett samhälle präglat av mångfald. Eleverna ska ges möjlighet att 
diskutera hur relationen mellan religion och vetenskap kan tolkas och uppfattas, till exempel 
beträffande frågor om skapelse och evolution. 

Undervisningen ska leda till att eleverna utvecklar kunskaper om hur människors moraliska 
förhållningssätt kan motiveras utifrån religioner och livsåskådningar. De ska ges möjlighet att 
reflektera över och analysera människors värderingar och trosföreställningar och därigenom utveckla 
respekt och förståelse för olika sätt att tänka och leva. Undervisningen ska också ge eleverna 
möjlighet att analysera och värdera hur religion kan förhålla sig till bland annat etnicitet, kön, 
sexualitet och socioekonomisk bakgrund. 

I undervisningen ska eleverna ges möjlighet att analysera texter och begrepp, kritiskt granska källor i 
digital och annan form, diskutera och argumentera. 

Undervisningen i ämnet religionskunskap ska ge eleverna förutsättningar att utveckla följande: 

1. Förmåga att analysera religioner och livsåskådningar utifrån olika tolkningar och perspektiv. 
2. Kunskaper om människors identitet i relation till religioner och livsåskådningar. 
3. Kunskaper om olika uppfattningar om relationen mellan religion och vetenskap samt förmåga 
att analysera dessa. 
4. Förmåga att använda etiska begrepp, teorier och modeller. 
5. Förmåga att undersöka och analysera etiska frågor i relation till kristendomen, andra religioner 
och livsåskådningar. 
Kurser i ämnet 


Religionskunskap 1, 50 poäng, som bygger på de kunskaper grundskolan ger eller motsvarande. 

SKOLFS 2010:261 Sida 1 av 8 


Religionskunskap - REL - Gymnasieskola, Kommunal vuxenutbildning på 
gymnasial nivå 


Religionskunskap 2, 50 poäng, som bygger på kursen religionskunskap 1. 
Religionskunskap – specialisering, 100 poäng, som bygger på kursen religionskunskap 1. 
Religionskunskap 1, 50 poäng 

Kurskod: RELREL01 

Kursen religionskunskap 1 omfattar punkterna 1– 5 under rubriken Ämnets syfte. 

Centralt innehåll 

Undervisningen i kursen ska behandla följande centrala innehåll: 


Kristendomen, de övriga världsreligionerna och olika livsåskådningar, deras kännetecken och 
hur de tar sig uttryck för individer och grupper i samtiden, i Sverige och i omvärlden. 
Olika människosyn och gudsuppfattningar inom och mellan religioner. 
Religion i relation till kön, socioekonomisk bakgrund, etnicitet och sexualitet. 
Individers och gruppers identiteter och hur de kan formas i förhållande till religion och 
livsåskådning utifrån till exempel religiösa skrifter, traditioner, sociala medier samt historiska 
och nutida händelser. 
Olika uppfattningar om relationen mellan religion och vetenskap i den aktuella 
samhällsdebatten. 
Tolkning och analys av olika teorier och modeller inom normativ etik samt hur dessa kan 
tillämpas. Etiska och andra moraliska föreställningar om vad ett gott liv och ett gott samhälle 
kan vara. 
Analys av argument i etiska frågor med utgångspunkt i kristendomen, övriga världsreligioner, 
livsåskådningar och elevernas egna ställningstaganden. 
Betygskriterier 

Betyget E 

Eleven kan översiktligt redogöra för och analysera världsreligionerna och några livsåskådningar samt 
översiktligt redogöra för deras kännetecken och uttryck historiskt, i samtiden, i Sverige och i 
omvärlden. I sin analys förklarar eleven enkla samband och drar enkla slutsatser om världsreligioner 
och livsåskådningar i relation till individer, grupper och samhällen utifrån olika tolkningar och 
perspektiv. Vidare kan eleven översiktligt redogöra för likheter och skillnader mellan 
världsreligionernas människosyn och gudsuppfattningar och underbygga sina resonemang med enkla 
argument. 

SKOLFS 2010:261 Sida 2 av 8 


Religionskunskap - REL - Gymnasieskola, Kommunal vuxenutbildning på 
gymnasial nivå 


Eleven ger några exempel på hur identitet kan formas i relation till religion och livsåskådning samt 
gör en enkel analys av denna relation i vilken eleven beskriver enkla samband och drar enkla 
slutsatser. Eleven kan översiktligt redogöra för hur religion kan förhålla sig till etnicitet, kön, 
sexualitet och socioekonomisk bakgrund. 

Eleven kan översiktligt redogöra för olika uppfattningar om relationen mellan religion och vetenskap. 
Dessutom kan eleven göra en enkel analys av de olika uppfattningarna. 

Eleven kan översiktligt beskriva vad som utmärker några normativa etiska teorier och modeller, 
genomföra en enkel analys av modellerna och använda dem för att ge enkla argument i någon fråga. 
Eleven för enkla resonemang om vad ett gott liv och ett gott samhälle kan vara utifrån dygdetiska och 
andra moraliska föreställningar. 

Betyget D 

Elevens kunskaper bedöms sammantaget vara mellan C och E. 

Betyget C 

Eleven kan utförligt redogöra för och analysera världsreligionerna och några livsåskådningar samt 
utförligt redogöra för deras kännetecken och uttryck historiskt, i samtiden, i Sverige och i omvärlden. 
I sin analys förklarar eleven samband och drar välgrundade slutsatser om världsreligioner och 
livsåskådningar i relation till individer, grupper och samhällen utifrån olika tolkningar och 
perspektiv. Vidare kan eleven utförligt redogöra för likheter och skillnader mellan världsreligionernas 
människosyn och gudsuppfattningar och underbygger sina resonemang med välgrundade argument. 

Eleven ger några exempel på hur identitet kan formas i relation till religion och livsåskådning samt 
gör en analys av denna relation i vilken eleven beskriver samband och drar välgrundade slutsatser. 
Eleven kan utförligt redogöra för hur religion kan förhålla sig till etnicitet, kön, sexualitet och 
socioekonomisk bakgrund. 

Eleven kan utförligt redogöra för olika uppfattningar om relationen mellan religion och vetenskap. 
Dessutom kan eleven göra en välgrundad analys av de olika uppfattningarna. 

Eleven kan utförligt beskriva vad som utmärker några normativa etiska teorier och modeller, 
genomföra en analys av modellerna och använda dem för att ge välgrundade argument i någon fråga. 
Eleven för välgrundade resonemang om vad ett gott liv och ett gott samhälle kan vara utifrån 
dygdetiska och andra moraliska föreställningar. 

Betyget B 

Elevens kunskaper bedöms sammantaget vara mellan A och C. 

Betyget A 

SKOLFS 2010:261 Sida 3 av 8 


Religionskunskap - REL - Gymnasieskola, Kommunal vuxenutbildning på 
gymnasial nivå 


Eleven kan utförligt och nyanserat redogöra för och analysera världsreligionerna och några 
livsåskådningar samt utförligt och nyanserat redogöra för deras kännetecken och uttryck historiskt, i 
samtiden, i Sverige och i omvärlden. I sin analys förklarar eleven komplexa samband och drar 
välgrundade och nyanserade slutsatser om världsreligioner och livsåskådningar i relation till 
individer, grupper och samhällen utifrån olika tolkningar och perspektiv. Vidare kan eleven utförligt 
och nyanserat redogöra för likheter och skillnader mellan världsreligionernas människosyn och 
gudsuppfattningar och underbygga sina resonemang med välgrundade och nyanserade argument. 

Eleven ger flera exempel på hur identitet kan formas i relation till religion och livsåskådning samt gör 
en komplex analys av denna relation i vilken eleven beskriver komplexa samband och drar 
välgrundade och nyanserade slutsatser. Eleven kan utförligt och nyanserat redogöra för hur religion 
kan förhålla sig till etnicitet, kön, sexualitet och socioekonomisk bakgrund. 

Eleven kan utförligt och nyanserat redogöra för olika uppfattningar om relationen mellan religion och 
vetenskap. Dessutom kan eleven göra en välgrundad och nyanserad analys av de olika 
uppfattningarna. 

Eleven kan utförligt och nyanserat beskriva vad som utmärker några normativa etiska teorier och 
modeller, genomföra en komplex analys av modellerna och använda dem för att ge välgrundade och 
nyanserade argument i några frågor. Eleven för välgrundade och nyanserade resonemang om vad ett 
gott liv och ett gott samhälle kan vara utifrån dygdetiska och andra moraliska föreställningar. 

Religionskunskap 2, 50 poäng 

Kurskod: RELREL02 

Kursen religionskunskap 2 omfattar punkterna 1– 5 under rubriken Ämnets syfte, med särskild 
betoning på punkterna 4 och 5. I kursen behandlas fördjupade kunskaper i ämnet. 

Centralt innehåll 

Undervisningen i kursen ska behandla följande centrala innehåll: 


Nyreligiösa rörelser och strömningar, vad som kännetecknar dem och vad de har för förhållande 
till världsreligionerna. 
Privatreligiositet. Individuella tolkningar av, och uttryck för, religiösa trosuppfattningar i ett 
samhälle präglat av mångfald. 
Religioners och livsåskådningars betydelse för människors identitet, tillhörighet, gemenskap 
och syn på jämställdhet. 
Olika uppfattningar om relationen mellan religion och vetenskap, hur de kan komma till uttryck 
och vad de kan betyda för individens förståelse av sig själv och sin omvärld. 
SKOLFS 2010:261 Sida 4 av 8 


Religionskunskap - REL - Gymnasieskola, Kommunal vuxenutbildning på 
gymnasial nivå 


Etiska begrepp, teorier och modeller. Tillämpning av dessa på frågor som är relevanta för 
karaktärsämnena, till exempel biomedicinsk etik, djuretik, miljöetik eller etik i mellanmänskliga 
relationer. 
Betygskriterier 

Betyget E 

Eleven kan översiktligt redogöra för och analysera några religioner, nyreligiösa strömningar och 
livsåskådningar samt översiktligt redogöra för deras kännetecken och hur de tar sig samhälleliga 
uttryck. I sin analys förklarar eleven enkla samband och drar enkla slutsatser om hur de förhåller sig 
till aktuella samhällsfrågor. Dessutom kan eleven översiktligt redogöra för likheter och skillnader 
mellan å ena sidan nyreligiösa rörelser och strömningar och å andra sidan världsreligioner samt 
underbygga sina resonemang med enkla argument. Vidare kan eleven översiktligt redogöra för hur 
religioner och livsåskådningar kan ha betydelse för människors upplevelse av identitet. 

Eleven kan översiktligt redogöra för olika uppfattningar om relationen mellan religion och vetenskap 
samt dra enkla slutsatser om vilken betydelse dessa uppfattningar kan ha för individens förståelse av 
sig själv och av sin omvärld. 

Eleven diskuterar översiktligt etiska frågor och använder då etiska begrepp och ger, utifrån olika 
etiska teorier och modeller, enkla argument i frågorna. 

Betyget D 

Elevens kunskaper bedöms sammantaget vara mellan C och E. 

Betyget C 

Eleven kan utförligt redogöra för och analysera några religioner, nyreligiösa strömningar och 
livsåskådningar samt utförligt redogöra för deras kännetecken och hur de tar sig samhälleliga uttryck. 
I sin analys förklarar eleven samband och drar välgrundade slutsatser om hur de förhåller sig till 
aktuella samhällsfrågor. Dessutom kan eleven utförligt redogöra för likheter och skillnader mellan å 
ena sidan nyreligiösa rörelser och strömningar och å andra sidan världsreligioner samt underbygga 
sina resonemang med välgrundade argument. Vidare kan eleven utförligt redogöra för hur religioner 
och livsåskådningar kan ha betydelse för människors upplevelse av identitet. 

Eleven kan utförligt redogöra för olika uppfattningar om relationen mellan religion och vetenskap 
samt drar välgrundade slutsatser om vilken betydelse dessa uppfattningar kan ha för individens 
förståelse av sig själv och av sin omvärld. 

Eleven diskuterar utförligt etiska frågor och använder då etiska begrepp och ger, utifrån olika etiska 
teorier och modeller, välgrundade argument i frågorna. 

SKOLFS 2010:261 Sida 5 av 8 


Religionskunskap - REL - Gymnasieskola, Kommunal vuxenutbildning på 
gymnasial nivå 


Betyget B 

Elevens kunskaper bedöms sammantaget vara mellan A och C. 

Betyget A 

Eleven kan utförligt och nyanserat redogöra för och analysera några religioner, nyreligiösa 
strömningar och livsåskådningar samt utförligt och nyanserat redogöra för deras kännetecken och 
hur de tar sig samhälleliga uttryck. I sin analys förklarar eleven komplexa samband och drar 
välgrundade och nyanserade slutsatser om hur de förhåller sig till aktuella samhällsfrågor. Dessutom 
kan eleven utförligt och nyanserat redogöra för likheter och skillnader mellan å ena sidan nyreligiösa 
rörelser och strömningar och å andra sidan världsreligioner samt underbygga sina resonemang med 
välgrundade och nyanserade argument. Vidare kan eleven utförligt och nyanserat redogöra för hur 
religioner och livsåskådningar kan ha betydelse för människors upplevelse av identitet. 

Eleven kan utförligt och nyanserat redogöra för olika uppfattningar om relationen mellan religion och 
vetenskap samt drar välgrundade och nyanserade slutsatser om vilken betydelse dessa uppfattningar 
kan ha för individens förståelse av sig själv och av sin omvärld. 

Eleven diskuterar utförligt och nyanserat etiska frågor och använder då etiska begrepp och ger, 
utifrån olika etiska teorier och modeller, välgrundade och nyanserade argument i frågorna. 

Religionskunskap – specialisering, 100 poäng 

Kurskod: RELREL0 

Kursen religionskunskap – specialisering omfattar punkterna 1 och 3– 5 under rubriken Ämnets syfte. 
I kursen behandlas fördjupade kunskaper i ämnet. 

Centralt innehåll 

Undervisningen i kursen ska behandla följande centrala innehåll: 


Fördjupning inom något eller några av ämnets kunskapsområden, till exempel centrala idéer, 
etiska principer, texter, riter och handlingsmönster i en eller flera valda religioner och 
livsåskådningar. 
Begrepp, teorier och metoder som är relevanta för kunskapsområdet. 
Analys och diskussion av kunskapsområdet ur historiska och samtida perspektiv. 
Källkritisk metod inom kunskapsområdet. Granskning, analys och tolkning av texter, bilder och 
annat material som det valda kunskapsområdet har gett upphov till samt av hur det valda 
kunskapsområdet framställs i olika medier och källor. 
Betygskriterier 

SKOLFS 2010:261 Sida 6 av 8 


Religionskunskap - REL - Gymnasieskola, Kommunal vuxenutbildning på 
gymnasial nivå 


Betyget E 

Eleven kan översiktligt redogöra för och analysera ett eller flera valda kunskapsområden. I 
redogörelsen använder eleven med viss säkerhet begrepp, teorier och metoder som är relevanta för 
det eller de valda kunskapsområdena. Eleven kan göra en enkel analys av kunskapsområdet ur 
historiska och samtida perspektiv. I analysen redogör eleven översiktligt för kännetecken, 
påverkansfaktorer och utvecklingstendenser samt drar enkla slutsatser om hur kunskapsområdet har 
tagit och tar sig samhälleliga uttryck. 

Eleven kan värdera och kritiskt granska information om kunskapsområdet från olika medier och 
källor och dra enkla slutsatser om informationens relevans, trovärdighet och användbarhet. 

Eleven diskuterar översiktligt etiska frågor i relation till det valda kunskapsområdet. I diskussionen 
använder eleven etiska begrepp och ger, utifrån olika etiska modeller, enkla argument i frågorna. 

Betyget D 

Elevens kunskaper bedöms sammantaget vara mellan C och E. 

Betyget C 

Eleven kan utförligt redogöra för och analysera ett eller flera valda kunskapsområden. I redogörelsen 
använder eleven med viss säkerhet begrepp, teorier och metoder som är relevanta för det eller de 
valda kunskapsområdena. Eleven kan göra en enkel analys av kunskapsområdet ur historiska och 
samtida perspektiv. I analysen redogör eleven utförligt för kännetecken, påverkansfaktorer och 
utvecklingstendenser samt drar välgrundade slutsatser om hur kunskapsområdet har tagit och tar sig 
samhälleliga uttryck. 

Eleven kan värdera och kritiskt granska information om kunskapsområdet från olika medier och 
källor och dra välgrundade slutsatser om informationens relevans, trovärdighet och användbarhet. 

Eleven diskuterar utförligt etiska frågor i relation till det valda kunskapsområdet. I diskussionen 
använder eleven etiska begrepp och ger, utifrån olika etiska modeller, välgrundade argument i 
frågorna. 

Betyget B 

Elevens kunskaper bedöms sammantaget vara mellan A och C. 

Betyget A 

Eleven kan utförligt och nyanserat redogöra för och analysera ett eller flera valda kunskapsområden. I 
redogörelsen använder eleven med säkerhet begrepp, teorier och metoder som är relevanta för det 
eller de valda kunskapsområdena. Eleven kan göra en komplex analys av kunskapsområdet ur 

SKOLFS 2010:261 Sida 7 av 8 


Religionskunskap - REL - Gymnasieskola, Kommunal vuxenutbildning på 
gymnasial nivå 


historiska och samtida perspektiv. I analysen redogör eleven utförligt och nyanserat för kännetecken, 
påverkansfaktorer och utvecklingstendenser samt drar välgrundade och nyanserade slutsatser om hur 
kunskapsområdet har tagit och tar sig samhälleliga uttryck. 

Eleven kan värdera och kritiskt granska information om kunskapsområdet från olika medier och 
källor och dra välgrundade och nyanserade slutsatser om informationens relevans, trovärdighet och 
användbarhet. 

Eleven diskuterar utförligt och nyanserat etiska frågor i relation till det valda kunskapsområdet. I 
diskussionen använder eleven etiska begrepp och ger, utifrån olika etiska modeller, välgrundade och 
nyanserade argument i frågorna. 

SKOLFS 2010:261 Sida 8 av 8 



</pre>
</body>
</html>
