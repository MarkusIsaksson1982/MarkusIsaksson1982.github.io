<!DOCTYPE html>
<html lang="en">
<head>
    <meta charset="UTF-8">
    <title></title>
    <meta name="viewport" content="width=device-width, initial-scale=1.0">
</head>
<body>
<pre style="white-space: pre-wrap; font-family: sans-serif;">
---
Type: PDF saved as .txt through Adobe Acrobat
Author: Skolverket.se
URL: https://www.skolverket.se/sitevision/proxy/undervisning/gymnasieskolan/program-och-amnen-i-gymnasieskolan/hitta-program-och-amnen-i-gymnasieskolan-gy25/amne-gy2025/svid12_467ba038192d14ade318a/907561864/subject/ENGE/1/pdf
Title: 
Keywords: [not added yet]
---

Engelska - ENGE - Gymnasieskola, Kommunal vuxenutbildning på gymnasial nivå 


Engelska 

Det engelska språket omger oss i vardagen och används inom skilda områden som kultur, politik, 
utbildning och ekonomi. Kunskaper i engelska ökar individens möjligheter att ingå i olika sociala och 
kulturella sammanhang och att delta i internationellt studie- och arbetsliv. Kunskaper i engelska kan 
dessutom ge nya perspektiv på omvärlden, ökade möjligheter till kontakter och större förståelse för 
olika sätt att leva. 

Ämnets syfte 

Undervisningen i ämnet engelska ska syfta till att eleverna utvecklar språk- och omvärldskunskaper 
så att de kan, vill och vågar använda engelska i olika sammanhang och syften. Undervisningen ska i 
allt väsentligt bedrivas på engelska och bidra till att eleverna, genom språkanvändning i funktionella 
och meningsfulla sammanhang, utvecklar en allsidig kommunikativ förmåga. 

Genom undervisningen ska eleverna utveckla sin förståelse av engelska i tal och skrift (reception) 
samt sin förmåga att formulera sig och samspela med andra i tal och skrift med anpassning till syfte, 
mottagare och sammanhang (produktion och interaktion). Genom undervisningen ska eleverna också 
utveckla språklig säkerhet, bland annat genom uttal, vokabulär, stavning, grammatiska strukturer, 
meningsbyggnad och textbindning och genom att utveckla sin förmåga att använda olika strategier 
och verktyg som stöd för kommunikationen. Undervisningen ska även bidra till att eleverna kan 
värdera och använda innehåll från olika typer av källor i sin egen produktion och interaktion samt 
formulera och utveckla sina framställningar på egen hand och tillsammans med andra. 

Undervisningen ska dra nytta av omvärlden för kontakter, upplevelser och kunskaper. Genom 
undervisningen ska eleverna utveckla förståelse av livsvillkor, samhällsfrågor och kulturella 
förhållanden i olika sammanhang och delar av världen där engelska används. Undervisningen ska 
stimulera elevernas nyfikenhet på språk och kultur samt bidra till att de utvecklar sin flerspråkighet 
där kunskaper i olika språk samverkar och stödjer varandra. Undervisningen ska dessutom bidra till 
att eleverna utvecklar språklig medvetenhet och kunskaper om hur de kan lära sig språk i och utanför 
undervisningen. 

Undervisningen i ämnet engelska ska ge eleverna förutsättningar att utveckla följande: 


Förståelse av engelska i tal och skrift. 
Förmåga att formulera sig och kommunicera på engelska i tal och skrift. 
Förmåga att anpassa språket efter olika syften, mottagare och sammanhang. 
Förståelse av kulturella och sociala förhållanden i olika sammanhang och områden där engelska 
används. 
Nivåer i ämnet engelska 

SKOLFS 2023:130 Sida 1 av 7 


Engelska - ENGE - Gymnasieskola, Kommunal vuxenutbildning på gymnasial 
nivå 


Nivå 1, 100 poäng, som bygger på de kunskaper grundskolan ger eller motsvarande. 
Nivå 2, 100 poäng, som bygger på nivå 1. 
Nivå 3, 100 poäng, som bygger på nivå 2. 
Nivå 1, 100 poäng 

Nivåkod: ENGE1000X 

Innehållet och kriterierna för betyget E på denna nivå relaterar till B1.2 i den gemensamma 
europeiska referensramen för språk. 

Centralt innehåll 

Undervisningen i ämnet engelska på nivå 1 ska behandla följande centrala innehåll: 

Kommunikationens innehåll 


Aktuella och bekanta ämnesområden, även med anknytning till samhälls- och arbetsliv och till 
elevernas utbildning. 
Händelser och händelseförlopp. 
Åsikter, tankar och erfarenheter samt relationer och etiska frågor. 
Innehåll och form i olika typer av fiktion. 
Aktuella händelser, sociala och kulturella företeelser och förhållanden samt värderingar i olika 
sammanhang och områden där engelska används, även i jämförelse med egna erfarenheter och 
kunskaper. 
Engelska språkets ställning i världen. 
Reception 


Talad engelska i varierande tempo, även med inslag av dialektal och sociolektal variation, och 
texter, däribland texter av mindre komplex karaktär, från olika medier. 
Talad engelska och texter som är berättande, förklarande, diskuterande, argumenterande och 
rapporterande, till exempel intervjuer, reportage, manualer och enklare populärvetenskapliga 
texter. 
Skönlitteratur och annan fiktion. 
Sånger och dikter. 
Strategier för att uppfatta detaljer och dra slutsatser om innehåll och budskap, till exempel 
genom att associera, återberätta, förutse innehåll och ställa sig frågor. 
Sökning av innehåll i källor av olika slag och utifrån olika syften. Värdering av källornas 
relevans och trovärdighet. 
Hur variation och anpassning till syfte, mottagare och sammanhang, i den engelska som 
eleverna möter, skapas genom meningsbyggnad, ord, fraser och kollokationer. 
SKOLFS 2023:130 Sida 2 av 7 


Engelska - ENGE - Gymnasieskola, Kommunal vuxenutbildning på gymnasial 
nivå 


Hur struktur och sammanhang, i den engelska som eleverna möter, skapas genom ord och fraser 
som markerar till exempel orsakssammanhang, kontrast, talarens inställning, tidsaspekt och 
avslutning. 
Produktion och interaktion 


Språklig säkerhet i elevernas egen produktion och interaktion. Hur man kan uttrycka sig 
sammanhängande och med variation, tydlighet, struktur, flyt och grundläggande anpassning till 
syfte, mottagare och sammanhang. Uttal, vokabulär och stavning samt grammatiska strukturer, 
meningsbyggnad och textbindning. 
Muntlig och skriftlig produktion och interaktion av olika slag, i informella och något formella 
sammanhang, där eleverna berättar, sammanfattar, förklarar, motiverar sina åsikter, värderar 
och diskuterar. 
Hur man skiljer mellan en källas innehåll och sina egna tankar i egen produktion och 
interaktion. 
Strategier för att bidra till och aktivt medverka i diskussioner och skriftlig interaktion med 
anknytning till samhälls- och arbetsliv, till exempel genom att ställa följdfrågor, formulera om, 
förklara och bidra med nya infallsvinklar. 
Bearbetning av egna muntliga och skriftliga framställningar. 
Nivå 2, 100 poäng 

Nivåkod: ENGE2000X 

Innehållet och kriterierna för betyget E på denna nivå relaterar till B2.1 i den gemensamma 
europeiska referensramen för språk. 

Centralt innehåll 

Undervisningen i ämnet engelska på nivå 2 ska behandla följande centrala innehåll: 

Kommunikationens innehåll 


Konkreta och abstrakta ämnesområden med anknytning till samhälls- och arbetsliv och till 
elevernas utbildning. 
Åsikter, idéer och erfarenheter samt etiska och existentiella frågor. 
Teman, innehåll och form i olika typer av fiktion, däribland film och skönlitteratur. 
Samhällsfrågor, sociala, kulturella, politiska och historiska förhållanden samt värderingar i olika 
sammanhang och områden där engelska används, även i jämförelse med egna erfarenheter och 
kunskaper. 
Reception 

SKOLFS 2023:130 Sida 3 av 7 


Engelska - ENGE - Gymnasieskola, Kommunal vuxenutbildning på gymnasial 
nivå 


Talad engelska, även i relativt snabbt tempo och med inslag av dialektal och sociolektal 
variation. 
Talad engelska och texter, även av relativt komplex och formell karaktär, från olika medier. 
Talad engelska och texter som är berättande, diskuterande, argumenterande, rapporterande och 
redogörande, till exempel föredrag, debatter, formella brev och populärvetenskapliga texter. 
Skönlitteratur, även dikter och dramatik, såväl samtida som utdrag ur äldre verk. 
Hur attityder, synsätt och stilnivå kommer till uttryck i den engelska som eleverna möter. 
Strategier för att dra slutsatser om syfte, synsätt och underförstådd betydelse, även i större 
textmängder eller längre sekvenser av talat språk, till exempel genom att anteckna, ställa sig 
frågor och identifiera huvudbudskap. 
Värdering av relevans och tillförlitlighet hos källor av olika slag och utifrån olika syften. 
Hur variation och anpassning till syfte, mottagare och sammanhang, i den engelska som 
eleverna möter, skapas genom meningsbyggnad, ordbildning och val av ord, till exempel 
regionala varianter och kollokationer, i informella och formella sammanhang. 
Hur struktur och sammanhang, i den engelska som eleverna möter, skapas genom 
sambandsmarkörer som uttrycker till exempel orsakssammanhang och jämförelse. 
Hur den muntliga och skriftliga engelska som eleverna möter är uppbyggd för att påverka en 
tänkt målgrupp. 
Produktion och interaktion 


Språklig säkerhet i elevernas egen produktion och interaktion. Hur man kan uttrycka sig 
nyanserat och med variation, tydlighet, struktur, ledighet och anpassning till syfte, mottagare 
och sammanhang. Uttal, vokabulär, stavning, grammatiska strukturer och meningsbyggnad samt 
textbindning och styckeindelning i elevernas egen produktion och interaktion. 
Muntlig och skriftlig produktion och interaktion med olika syften, i informella och något 
formella sammanhang, där eleverna resonerar, argumenterar och ansöker samt sammanför 
innehåll från olika muntliga och skriftliga källor. 
Strategier för att bidra till och aktivt medverka i argumentation och diskussioner med 
anknytning till samhälls- och arbetsliv, till exempel genom att ställa följdfrågor, förklara, bidra 
med nya infallsvinklar och anknyta till andras inlägg. 
Bearbetning av egna muntliga och skriftliga framställningar. 
Nivå 3, 100 poäng 

Nivåkod: ENGE3000X 

Innehållet och kriterierna för betyget E på denna nivå relaterar till B2.2 i den gemensamma 
europeiska referensramen för språk. 

Centralt innehåll 

Undervisningen i ämnet engelska på nivå 3 ska behandla följande centrala innehåll: 

SKOLFS 2023:130 Sida 4 av 7 


Engelska - ENGE - Gymnasieskola, Kommunal vuxenutbildning på gymnasial 
nivå 


Kommunikationens innehåll 


Teoretiska och komplexa ämnesområden, även av viss vetenskaplig karaktär, med anknytning 
till samhälls- och arbetsliv, till elevernas utbildning och till ett valt fördjupningsområde. 
Åsikter, idéer och erfarenheter. 
Kulturyttringar i samtiden och historien. 
Samhällsfrågor, sociala, kulturella, politiska och historiska förhållanden samt aktuella etiska och 
existentiella frågor i olika sammanhang och områden där engelska används, även i jämförelse 
med egna erfarenheter och kunskaper. 
Reception 


Talad engelska, även i snabbt tempo och med inslag av dialektal och sociolektal variation. 
Talad engelska och texter, även av komplex och formell karaktär, från olika medier. 
Talad engelska och texter som är berättande, diskuterande, argumenterande, redogörande och 
utredande, till exempel debatter, föreläsningar, avtalstexter och texter som används inom högre 
studier. 
Samtida och äldre skönlitteratur inom olika genrer, till exempel dramatik. 
Underförstådd betydelse i den talade engelska och i de texter som eleverna möter. 
Strategier för att överblicka och strukturera innehåll från större textmängder eller längre 
sekvenser av talat språk, till exempel genom att sortera, visualisera, sammanfatta och identifiera 
det bärande innehållet. 
Värdering av användbarhet hos källor av olika slag och utifrån olika syften. 
Hur variation och anpassning till syfte, mottagare och sammanhang, i den engelska som 
eleverna möter, skapas genom komplex meningsbyggnad, ordbildning och stilnivå. 
Hur struktur och sammanhang, i den engelska som eleverna möter, skapas genom 
sambandsmarkörer, effektiv styckeindelning, tes och kärnmeningar. 
Hur stilistiska och retoriska grepp används för olika syften samt hur språk används som 
maktmedel. 
Produktion och interaktion 


Språklig säkerhet i elevernas egen produktion och interaktion. Hur man kan uttrycka sig 
nyanserat och välstrukturerat samt med variation, tydlighet, ledighet, precision och flexibilitet 
med hänsyn till syfte, mottagare och sammanhang. Uttal, vokabulär, stavning, grammatiska 
strukturer och meningsbyggnad samt textbindning och styckeindelning i elevernas egen 
produktion och interaktion. 
Muntlig och skriftlig produktion och interaktion med olika syften, i informella och formella 
sammanhang, där eleverna resonerar utifrån olika perspektiv, argumenterar, utreder, ansöker 
och förhandlar. 
Muntlig och skriftlig framställning inom ett fördjupningsområde. 
Användning av olika typer av källor, med källkritisk medvetenhet och vedertagna sätt att ange 
källor, inom valt fördjupningsområde och inom andra områden. 
SKOLFS 2023:130 Sida 5 av 7 


Engelska - ENGE - Gymnasieskola, Kommunal vuxenutbildning på gymnasial 
nivå 


Strategier för att medverka i och leda samtal med anknytning till samhälls- och arbetsliv, till 
exempel genom att inleda, fördela ordet, förklara, sammanfatta och anknyta till andras inlägg. 
Användning av grundläggande stilistiska och retoriska grepp. 
Bearbetning av egna och andras framställningar. 
Betygskriterier 

Av 15 kap. 24 § andra stycket och 20 kap. 37 § andra stycket skollagen (2010:800) följer att läraren vid 
betygssättningen i ett ämne ska göra en sammantagen bedömning av elevens kunskaper på den 
aktuella nivån i ämnet i förhållande till de betygskriterier som gäller för ämnet som helhet och sätta 
det betyg som bäst motsvarar elevens kunskaper. Samtliga kriterier för betyget E ska dock vara 
uppfyllda för att eleven ska kunna få ett godkänt betyg. 

Betyget E 

Eleven lyssnar samt förstår och tolkar huvudsakligt innehåll och tydliga detaljer i talat språk i olika 
sammanhang. Eleven läser samt förstår och tolkar huvudsakligt innehåll och tydliga detaljer i texter 
av olika slag. Eleven väljer med källkritisk medvetenhet innehåll från muntliga och skriftliga källor av 
olika slag och använder på ett relevant sätt det valda materialet i sin egen produktion och interaktion. 

I muntliga framställningar av olika slag uttrycker sig eleven med viss språklig säkerhet och till viss del 
anpassat till syfte, mottagare och sammanhang. I skriftliga framställningar av olika slag uttrycker sig 
eleven med viss språklig säkerhet och till viss del anpassat till syfte, mottagare och sammanhang. 

I interaktion i olika sammanhang uttrycker sig eleven med viss språklig säkerhet och till viss del 
anpassat till syfte, mottagare och sammanhang. Eleven använder dessutom strategier som i viss 
utsträckning underlättar och förbättrar interaktionen. 

Eleven diskuterar på ett översiktligt sätt, på engelska, förhållanden i olika sammanhang och områden 
där språket används, även utifrån egna erfarenheter eller kunskaper. 

Betyget D 

Elevens kunskaper bedöms sammantaget vara mellan C och E. 

Betyget C 

Eleven lyssnar samt förstår och tolkar på ett välgrundat sätt huvudsakligt innehåll och väsentliga 
detaljer i talat språk i olika sammanhang. Eleven läser samt förstår och tolkar på ett välgrundat sätt 
huvudsakligt innehåll och väsentliga detaljer i texter av olika slag. Eleven väljer med källkritisk 
medvetenhet innehåll från muntliga och skriftliga källor av olika slag och använder på ett relevant och 
effektivt sätt det valda materialet i sin egen produktion och interaktion. 

SKOLFS 2023:130 Sida 6 av 7 


Engelska - ENGE - Gymnasieskola, Kommunal vuxenutbildning på gymnasial 
nivå 


I muntliga framställningar av olika slag uttrycker sig eleven med språklig säkerhet och i huvudsak 
anpassat till syfte, mottagare och sammanhang. I skriftliga framställningar av olika slag uttrycker sig 
eleven med språklig säkerhet och i huvudsak anpassat till syfte, mottagare och sammanhang. 

I interaktion i olika sammanhang uttrycker sig eleven med språklig säkerhet och i huvudsak anpassat 
till syfte, mottagare och sammanhang. Eleven använder dessutom strategier som underlättar och 
förbättrar interaktionen. 

Eleven diskuterar på ett utvecklat sätt, på engelska, förhållanden i olika sammanhang och områden 
där språket används, även utifrån egna erfarenheter eller kunskaper. 

Betyget B 

Elevens kunskaper bedöms sammantaget vara mellan A och C. 

Betyget A 

Eleven lyssnar samt förstår och tolkar på ett välgrundat och nyanserat sätt såväl helhet som detaljer i 
talat språk i olika sammanhang. Eleven läser samt förstår och tolkar på ett välgrundat och nyanserat 
sätt såväl helhet som detaljer i texter av olika slag. Eleven väljer med källkritisk medvetenhet innehåll 
från muntliga och skriftliga källor av olika slag och använder på ett relevant, effektivt och 
problematiserande sätt det valda materialet i sin egen produktion och interaktion. 

I muntliga framställningar av olika slag uttrycker sig eleven med god språklig säkerhet och anpassat 
till syfte, mottagare och sammanhang. I skriftliga framställningar av olika slag uttrycker sig eleven 
med god språklig säkerhet och anpassat till syfte, mottagare och sammanhang. 

I interaktion i olika sammanhang uttrycker sig eleven med god språklig säkerhet och anpassat till 
syfte, mottagare och sammanhang. Eleven använder dessutom strategier som underlättar och 
förbättrar interaktionen och för den framåt på ett konstruktivt sätt. 

Eleven diskuterar på ett välutvecklat sätt, på engelska, förhållanden i olika sammanhang och områden 
där språket används, även utifrån egna erfarenheter eller kunskaper. 

SKOLFS 2023:130 Sida 7 av 7 
</pre>
</body>
</html>
