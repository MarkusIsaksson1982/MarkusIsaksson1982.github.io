<!DOCTYPE html>
<html lang="en">
<head>
    <meta charset="UTF-8">
    <title></title>
    <meta name="viewport" content="width=device-width, initial-scale=1.0">
</head>
<body>
<pre style="white-space: pre-wrap; font-family: sans-serif;">
---
Type: PDF saved as .txt through Adobe Acrobat
Author: Skolverket.se
URL: https://www.skolverket.se/sitevision/proxy/undervisning/gymnasieskolan/program-och-amnen-i-gymnasieskolan/hitta-program-och-amnen-i-gymnasieskolan-gy25/amne-gy2025/svid12_467ba038192d14ade318a/907561864/subject/ARTI/2/pdf
Title: 
Keywords: [not added yet]
---

Artificiell intelligens - ARTI - Gymnasieskola, Kommunal vuxenutbildning på 
gymnasial nivå 


Artificiell intelligens 

Artificiell intelligens (AI) är förmågan hos datorprogram och robotar att efterlikna mänsklig 
intelligens. AI tillämpas inom olika områden och används i arbete, utbildning och vardagsliv. Ämnet 
artificiell intelligens behandlar AI-utvecklingen framför allt ur ett samhällsperspektiv och utforskar 
vilka konsekvenser det kan ha för det dagliga livet. 

Ämnets syfte 

Undervisningen i ämnet artificiell intelligens ska syfta till att eleverna utvecklar kunskaper om 
centrala begrepp och tekniker inom AI och ge en introduktion till och överblick av AI och dess 
tillämpningar. 

I undervisningen ska eleverna ges möjlighet att utveckla förståelse av hur AI påverkar det dagliga 
livet och vår bild av omvärlden. Undervisningen ska därför ge eleverna möjlighet att utveckla 
kunskaper om AI och dess bakomliggande funktionssätt, primära beståndsdelar och uppbyggnad. 
Eleverna ska även ges möjlighet att utveckla kunskaper om för AI relevanta lagar och andra 
bestämmelser. På så sätt ska eleverna ges möjlighet att utveckla förmåga att göra juridiska, etiska, 
ekonomiska och säkerhetsmässiga överväganden inom ämnet. 

Undervisningen ska belysa tänkbara möjligheter med och konsekvenser av teknikens användning och 
hur den kan bidra till hållbar utveckling. AI skapas för att efterlikna mänsklig intelligens och därför 
ska undervisningen ge eleverna möjlighet att utveckla kunskaper om likheter och skillnader mellan 
den mänskliga intelligensen och den artificiella. 

Undervisningen ska varva teoretiska moment med praktiska och ge eleverna möjlighet att använda 
olika digitala verktyg och programvaror samt att programmera. På så vis ska eleverna ges möjlighet 
att utveckla förståelse av hur AI kan användas i problemlösning och förmåga att omsätta sina 
kunskaper till praktiska handlingar. Undervisningen ska även lämna utrymme för diskussion om och 
reflektion över etiska frågor samt olika handlingsalternativ inom artificiell intelligens. 

Undervisningen i ämnet artificiell intelligens ska ge eleverna förutsättningar att utveckla följande: 


Kunskaper om AI, dess tillämpningar, tekniker och beståndsdelar. 
Förmåga att använda AI i problemlösning. 
Kunskaper om skillnader och likheter mellan mänsklig och artificiell intelligens. 
Kunskaper om lagar och andra bestämmelser relevanta för AI. 
Förmåga att resonera om möjligheter och risker med AI och dess konsekvenser för samhället. 
Nivåer i ämnet artificiell intelligens 


Nivå 1, 100 poäng. 

SKOLFS 2023:158 Sida 1 av 5 


Artificiell intelligens - ARTI - Gymnasieskola, Kommunal vuxenutbildning på 
gymnasial nivå 


Nivå 2, 100 poäng, som bygger på nivå 1. 
Nivå 1, 100 poäng 

Nivåkod: ARTI1000X 

Centralt innehåll 

Undervisningen i ämnet artificiell intelligens på nivå 1 ska behandla följande centrala innehåll: 

Artificiell intelligens 


Definition av AI samt centrala begrepp inom området. 
Vikten av data, datakvalitet för AI och val av data. 
Drivkrafter bakom utvecklingen av AI. 
Översikt över användningen av AI, däribland prediktion, robotik, vision och generativ AI samt 
olika tekniker och metoder som ligger bakom dessa. 
Översikt av tekniker för AI, däribland sökning, klassificering och objektigenkänning. 
Översikt av metoder och algoritmer inom AI, däribland beslutsträd, regression samt övervakat 
och oövervakat lärande. 
Praktisk användning av AI 


Översikt över processen för problemlösning med AI. 
Enklare typ av problemlösning med hjälp av AI, till exempel klassificering, objektigenkänning, 
prediktion, tolkning och bearbetning av naturligt språk (NLP), enklare maskininlärning och 
användning av spelagent. 
Principer för, och tillämpningar av, vanliga tekniker inom AI, däribland maskininlärning och 
robotik. 
Metoder för enklare träning av AI. 
Förhållningssätt till AI 


Jämförelse mellan hur enklare lösningar med AI fungerar och hur en människa löser samma 
problem. 
Några situationer där AI är överlägsen människan och tvärtom. 
Normer samt lagar och andra bestämmelser som gäller AI och dess användning. 
Etiska dilemman med användandet av AI, däribland transparens. 
Demokratiska, sociala, ekonomiska, miljömässiga och säkerhetsmässiga möjligheter och risker 
med AI-användning samt dess konsekvenser för samhället. 
Nivå 2, 100 poäng 

SKOLFS 2023:158 Sida 2 av 5 


Artificiell intelligens - ARTI - Gymnasieskola, Kommunal vuxenutbildning på 
gymnasial nivå 


Nivåkod: ARTI2000X 

Centralt innehåll 

Undervisningen i ämnet artificiell intelligens på nivå 2 ska behandla följande centrala innehåll: 

Artificiell intelligens 


Användningsområden och arbetssätt för AI inom något område, till exempel sociala medier, 
sjukvård eller transport. 
Tekniker, metoder och algoritmer inom AI. 
Tillämpningar inom AI. 
Praktisk användning av AI 


Processen för problemlösning med AI, däribland kvalitetssäkring, idrifttagande och underhåll 
av lösningen. 
Problemlösning av mer omfattande karaktär med hjälp av AI, till exempel klassificering, 
objektigenkänning, prediktion, bearbetning av naturligt språk (NLP) och användning av 
spelagent. 
Algoritmer för problemlösning baserad på AI, till exempel inom maskininlärning, spelagent, 
prediktion och robotik. 
Olika metoders styrkor och svagheter, däribland inom sökning, klassificering och 
maskininlärning. 
Byggstenar för artificiella neuronnät. 
Metoder för träning av maskininlärningssystem, däribland märkt och omärkt data samt 
tränings- och testdata. 
Användning och konfigurering av djupa neuronnät. 
Förhållningssätt till AI 


Värdering av problemlösning gjord av AI, i jämförelse med hur en människa löser samma 
problem. 
Konsekvenser av lagar och andra bestämmelser för AI och dess användning. 
Möjligheter med och konsekvenser av AI-användning inom valt område utifrån såväl 
demokratiska, etiska, sociala, ekonomiska och miljömässiga som säkerhetsmässiga aspekter. 
Riskbedömning av AI-användning i olika situationer. 
Svagheter i maskininlärning med avseende på transparens, logiska förklaringar på 
resultatmängd av data, val av data och kvalitet på data. 
Betygskriterier 

Av 15 kap. 24 § andra stycket och 20 kap. 37 § andra stycket skollagen (2010:800) följer att läraren vid 
betygssättningen i ett ämne ska göra en sammantagen bedömning av elevens kunskaper på den 

SKOLFS 2023:158 Sida 3 av 5 


Artificiell intelligens - ARTI - Gymnasieskola, Kommunal vuxenutbildning på 
gymnasial nivå 


aktuella nivån i ämnet i förhållande till de betygskriterier som gäller för ämnet som helhet och sätta 
det betyg som bäst motsvarar elevens kunskaper. Samtliga kriterier för betyget E ska dock vara 
uppfyllda för att eleven ska kunna få ett godkänt betyg. 

Betyget E 

Eleven visar godtagbara kunskaper om AI, dess tillämpningar, tekniker och beståndsdelar. 
Eleven använder med viss säkerhet AI för att lösa enkla problem. 
Eleven gör enkla jämförelser av mänsklig och artificiell intelligens. 
Eleven redogör på ett godtagbart sätt för lagar och andra bestämmelser som gäller för AI. 
Eleven för enkla resonemang om möjligheter och risker med AI samt dess konsekvenser för samhället. 

Betyget D 

Elevens kunskaper bedöms sammantaget vara mellan C och E. 

Betyget C 

Eleven visar goda kunskaper om AI, dess tillämpningar, tekniker och beståndsdelar. 
Eleven använder med säkerhet AI för att lösa enkla problem. 
Eleven gör välgrundade jämförelser av mänsklig och artificiell intelligens. 
Eleven redogör på ett utvecklat sätt för lagar och andra bestämmelser som gäller för AI. 
Eleven för utvecklade resonemang om möjligheter och risker med AI samt dess konsekvenser för 

samhället. 

Betyget B 

Elevens kunskaper bedöms sammantaget vara mellan A och C. 

Betyget A 

Eleven visar mycket goda kunskaper om AI, dess tillämpningar, tekniker och beståndsdelar. 
Eleven använder med god säkerhet AI för att lösa enkla problem. 
Eleven gör välgrundade och nyanserade jämförelser av mänsklig och artificiell intelligens. 

SKOLFS 2023:158 Sida 4 av 5 


Artificiell intelligens - ARTI - Gymnasieskola, Kommunal vuxenutbildning på 
gymnasial nivå 


Eleven redogör på ett välutvecklat sätt för lagar och andra bestämmelser som gäller för AI. 

Eleven för utvecklade och nyanserade resonemang om möjligheter och risker med AI samt dess 
konsekvenser för samhället. 

SKOLFS 2023:158 Sida 5 av 5 
</pre>
</body>
</html>
